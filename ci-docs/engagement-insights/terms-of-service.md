---
title: Pretpregled uvjeta pružanja usluge
description: Objašnjenje uvjeta pružanja usluge za uvide u angažman.
author: mochimochi016
ms.reviewer: mhart
ms.author: jefhar
ms.date: 06/09/2021
ms.service: customer-insights
ms.subservice: engagement-insights
ms.topic: conceptual
ms.manager: shellyha
ms.openlocfilehash: e6b69a6f681c929ddc4fe1877e4ad1c45ffe5c57b42f1485f55728eb4f9988b6
ms.sourcegitcommit: aa0cfbf6240a9f560e3131bdec63e051a8786dd4
ms.translationtype: HT
ms.contentlocale: hr-HR
ms.lasthandoff: 08/10/2021
ms.locfileid: "7774119"
---
# <a name="microsoft-dynamics-365-customer-insights--engagement-insights-preview"></a>MICROSOFT DYNAMICS 365 CUSTOMER INSIGHTS – Uvidi u angažman (pretpregled) 

Uvidi u angažman (pretpregled) mogućnost su pretpregleda prije objavljivanja, što znači da ima manje ili različite mjere sigurnosti, privatnosti i lokacije podataka od značajki i mogućnosti koje su općenito dostupne u Dynamics 365 Customer Insights. Pregledajte uvjete u nastavku i dokumentaciju proizvoda kako biste utvrdili jesu li uvidi u angažman (pretpregled) prikladni za vaše podatke.

## <a name="preview-terms-of-service"></a>PRETPREGLED UVJETA PRUŽANJA USLUGE

POSLJEDNJI PUT AŽURIRANO U LISTOPADU 2020. 

Pristupanjem ili korištenjem pretpregleda usluga Dynamics 365 Customer Insights – Uvidi u angažman (zajedno s bilo kojim Microsoftovim izvorima podataka, "Uslugama"), prihvaćate uvjete i odredbe ovog Ugovora. Ako ih ne prihvaćate, nemojte pristupati Uslugama niti ih koristiti.

## <a name="1-what-this-agreement-covers"></a>1. ŠTO OVAJ UGOVOR OBUHVAĆA

Ovo je ugovor između vas ("vi", "vaš", "Klijent", "Sudionik" ili "Stjecatelj licence") i tvrtke Microsoft Corporation ("Microsoft", "mi", "nas" ili "naš"). Odredbe i uvjeti ovog ugovora ("Ugovor") primjenjuju se na vaš pristup i upotrebu Usluga. Radi jasnoće, Usluge obuhvaćene ovim Ugovorom uključuju samo uslugu Customer Insights - Uvidi o angažmanu, a ne druge značajke ili funkcije usluge Customer Insights, uključujući, ali ne ograničavajući se na uvide u ciljnu skupinu. Usluge su neobavezne usluge procjene radi dobivanja povratnih informacija prije općeg izdanja.  

Za korištenje Usluga možda će biti potrebne određene Microsoftove usluge ili softver ("Potrebne ponude"). Microsoft ne daje nikakva prava prema ovom Ugovoru za pristup ili upotrebu Potrebnih ponuda. Umjesto toga, Potrebne ponude licenciraju se zasebno prema bilo kojem odgovarajućem Microsoftovom ugovoru o licenciranju i mogu zahtijevati plaćanje naknade. Ako ste pretplatnik na Dynamics 365 ili druge Microsoftove usluge, vaš klijentov ugovor za Dynamics 365 ili drugi ugovor za Microsoftovu uslugu odnosi se na vašu općenitu upotrebu sustava Dynamics 365 ili drugih Microsoftovih usluga. Ovaj se Ugovor posebno odnosi na vaše korištenje Usluga.  

"Microsoftov ugovor o licenciranju" ili "MLA" podrazumijeva Microsoftove uvjete za mrežne usluge (pogledajte http://microsoftvolumelicensing.com/) i Microsoftov ugovor o količinskom licenciranju za sudionike ili bilo koji drugi primjenjivi ugovor na temelju kojeg se Sudionik pretplatio ili mu je dodijeljena licenca za bilo koju Potrebnu ponudu. 

## <a name="2-the-services"></a>2. USLUGE

### <a name="21-pre-release-services-and-updates"></a>2.1. Usluge predizdanja i ažuriranja

Prihvaćate sljedeće: 

(i) Usluge koje se pružaju prema ovom Ugovoru u fazi su predizdanja i dostupne su samo ograničeno vrijeme. (ii) Usluge možda neće raditi ispravno ili onako kako komercijalna verzija Usluga može funkcionirati. (iii) U Uslugama može doći do prekida i produženih zastoja tijekom kojih možda nećete moći pristupiti Korisničkim podacima ili drugim funkcijama. (iv) Ažuriranja se mogu pružati tijekom cijelog razdoblja i takva ažuriranja mogu rezultirati brisanjem Korisničkih podataka ili promjenom funkcionalnosti Usluga. (v) Općenito, zbog prirode predizdanja Usluga, neki ili svi Korisnički podaci mogu biti izgubljeni. (vi) Vaši se Korisnički podaci ne smiju migrirati sa Usluga u bilo koje buduće predizdanje ili komercijalne verzije koje mogu biti objavljene. (vii) Microsoft može odlučiti da neće učiniti Usluge općenito dostupnima. (viii) Vi ste jedini odgovorni za utvrđivanje prikladnosti korištenja Usluga i preuzimate sve rizike povezane s korištenjem Usluga, uključujući, ali ne ograničavajući se na rizike i troškove programskih pogrešaka, poštivanje važećih zakona, oštećenja ili gubitak programa ili opreme i nedostupnost ili prekid operacija. 

### <a name="22-future-releases"></a>2.2. Buduća izdanja

Microsoft može promijeniti Usluge u bilo kojem trenutku, uključujući, bez ograničenja, buduće predizdanje ili komercijalnu verziju, te možemo ne izdati buduće predizdanje ili komercijalnu verziju.  

### <a name="23-pre-release-limitations"></a>2.3. Ograničenja predizdanja

Zbog svog statusa predizdanja, Usluge mogu primijeniti manje ili drugačije mjere privatnosti i sigurnosti od onih koje su obično prisutne u Microsoftovoj mrežnoj usluzi za velike tvrtke.  Usluge ne možete koristiti za obradu ostalih podataka koji podliježu povišenim zahtjevima usklađenosti.   

### <a name="24-access-and-use-rights"></a>2.4. Prava pristupa i korištenja

Uslugama možete pristupiti i koristiti ih samo na način koji odredimo za Usluge i samo u skladu s uvjetima ovog ugovora i pravilima i postupcima koje odredimo za korištenje Usluga. Ovisno o vašem prihvaćanju i poštivanju ovog ugovora, Usluge možete koristiti isključivo u svrhu internog testiranja Usluga i pružanja povratnih informacija tvrtki Microsoft.   

### <a name="25-restrictions"></a>2.5. Ograničenja

Prilikom korištenja Usluga ne smijete im pristupati ili ih koristiti na sljedeći način: 

- za dizajniranje ili izradu konkurentne usluge ili za na neki drugi način kopiranje dizajna, funkcionalnosti ili korisničkih sučelja u Uslugama;  

- za zaobilaženje bilo kojih tehničkih ograničenja u Uslugama koja vam dopuštaju da ih koristite samo na određeni način;  

- za dijeljenje, objavljivanje, iznajmljivanje, posuđivanje, prodaju ili prijenos Usluga bilo kojoj trećoj strani; ili za komercijalne usluge hostiranja; 

- na način zabranjen zakonom, propisom, vladinim nalogom ili uredbom; 

- za narušavanje prava drugih;  

- za pokušaj neovlaštenog pristupa ili ometanje bilo koje usluge, uređaja, podataka, računa ili mreže;  

- za slanje neželjene pošte ili distribuciju zlonamjernog softvera; 

- na način koji bi mogao naštetiti Uslugama ili drugima narušiti upotrebu; ili  

- u bilo kojoj primjeni ili situaciji u kojoj bi neuspjeh Usluge mogao dovesti do smrti ili ozbiljne tjelesne ozljede neke osobe ili do ozbiljne fizičke ili ekološke štete. 

Ako Usluge koristite u zajedničkom ili testnom okruženju s drugim korisnicima koji ne pripadaju vašoj tvrtki ili ustanovi, ne smijete ometati upotrebu okruženja drugim korisnicima i ne smijete pristupati, brisati ili mijenjati bilo kakve podatke, softver, informacije ili druge materijale koje su drugi korisnici postavili u okruženju.

## <a name="3-data"></a>3. PODACI

"OUZP" podrazumijeva Uredbu 2016/679 Europskog parlamenta i Vijeća o zaštiti fizičkih osoba u pogledu obrade Osobnih podataka i slobodnom kretanju takvih podataka. Izrazi "Osobni podaci", "Ispitanik", "Upravitelj", "Kršenje osobnih podataka", "Izvršitelj", "Obrada" i "Nadzorno tijelo" imaju značenje kako je definirano u OUZP-u ili drugom mjerodavnom pravu. "Podizvršitelj" podrazumijeva Izvršitelja kojeg je imenovao drugi Izvršitelj.  

### <a name="31-your-responsibility"></a>3.1 Vaša odgovornost

Snosite isključivu odgovornost za sve podatke koji se tvrtki Microsoft pružaju putem vašeg pristupa Uslugama ili njihovim korištenjem ("Korisnički podaci") i svih softverskih programa ili usluga koje koristite u vezi s vašim pristupom ili korištenjem Usluga, uključujući bez ograničenja poduzimanje koraka potrebnih za izradu sigurnosne kopije takvih Korisničkih podataka, softverskih programa ili usluga. 

### <a name="32-processing-of-personal-data-gdpr"></a>3.2 Obrada osobnih podataka; OUZP

U mjeri u kojoj je Microsoft Izvršitelj ili Podizvršitelj Osobnih podataka u vezi s Uslugama, svi takvi Osobni podaci bit će podložni Microsoftovim obvezama koje se odnose na "Podatke o profesionalnim uslugama" u Odredbama Online usluga i Dodatku o zaštiti podataka mrežnih usluga. Prihvaćate da imate odgovarajuće pristanke svih ispitanika za prijenos, pohranu i obradu osobnih podataka u Sjedinjenim Državama ili bilo kojoj drugoj zemlji u kojoj tvrtka Microsoft ili njena povezana društva, podružnice ili davatelji usluga imaju prostore. 

## <a name="4-proprietary-rights"></a>4. VLASNIČKA PRAVA

### <a name="41-reservation-of-rights-no-other-license"></a>4.1. Zadržavanje prava; Nema druge licence

Osim vaših ograničenih prava korištenja i pristupa Uslugama kako su navedena u ovom ugovoru, Microsoft zadržava sva druga prava koja nisu izričito dodijeljena ovim ugovorom. Nikakva dodatna prava (uključujući implicirane licence, prava ili sporazume) ne daju se implicirano, estoppel ili na neki drugi način. 

### <a name="42-no-claims-of-ownership-by-microsoft"></a>4.2. Microsoft ne polaže pravo vlasništva

Microsoft ne polaže pravo vlasništva ili upravljanja Korisničkim podacima koje nam pružate u vezi s vašim korištenjem Usluga. Isključivo je vaša odgovornost da zaštitite sva prava koja imate na Korisničke podatke i takve informacije.  

### <a name="43-customer-data"></a>4.3. Podaci o klijentu

Zastupate i pristajete osigurati da imate potrebna prava na bilo koje Korisničke podatke, uključujući Osobne podatke, softverske programe ili usluge koje koristite u vezi s Uslugama i da takve aktivnosti ne krše ili narušavaju intelektualno vlasništvo, osobno ili druga vlasnička prava bilo koje treće strane. Pristajete nabaviti sva potrebna prava i pridržavati se svih licenci ili drugih uvjeta zakonitog vlasnika takvih Korisničkih podataka, softverskih programa ili usluga koje nisu u vašem vlasništvu. Pristajete pristupati Uslugama ili ih koristiti (a) bez da Microsoft podvrgavate bilo kakvim drugim obvezama prema vama ili bilo kojoj trećoj strani i (b) isključivo na način koji je u skladu sa svim važećim zakonima i propisima. 

Microsoft će biti jedini vlasnik svih poboljšanja Usluga koja nastanu iz pristupa Korisničkim podacima i upotrebe tih podataka. Microsoft također može koristiti podatke izvedene iz Korisničkih podataka ako takva upotreba ne uključuje Korisničke podatke i ako se iz takve upotrebe ni na kakvim Korisničkim podacima ne može izvršiti obrnuti inženjering.

## <a name="5-no-support"></a>5. BEZ PODRŠKE

Nemamo obvezu pružanja bilo kakvih usluga podrške za Usluge. Usluge mogu biti nedostupne iz planiranih i neplaniranih razloga, uključujući ažuriranja održavanja, prekide napajanja, kvarove sustava, produžene zastoje i druge prekide. Tijekom takvih razdoblja možda nećete moći pristupiti svim Uslugama ili dijelu Usluga ili ih koristiti. Neki ili svi Korisnički podaci mogu se izgubiti. U slučaju isključenja ili prekida za koje Microsoft utvrdi da mogu prouzročiti rizik za Usluge, Microsoft može prema vlastitom nahođenju odlučiti da obustavi Usluge.  

IZ OVIH RAZLOGA, USLUGE SU ISKLJUČENE IZ BILO KOJIH OBVEZA TVRTKE MICROSOFT U NJENIM UGOVORIMA O RAZINI USLUGE, UKLJUČUJUĆI BEZ OGRANIČENJA SVE OBVEZE TVRTKE MICROSOFT U UGOVORIMA O RAZINI USLUGE KOJI SE ODNOSE NA MICROSOFT POWER BI ILI DYNAMICS 365. 

## <a name="6-software"></a>6. SOFTVER

### <a name="61-scope-of-license"></a>6.1. Djelokrug licence

Kao dio vaše upotrebe Usluga, dajemo vam ograničeno pravo na: (a) instaliranje i korištenje Microsoftovog softvera koji pružamo za instalaciju na vašem uređaju za korištenje s Uslugom radi omogućavanja određene funkcionalnosti ("Softver") na više računala Stjecatelja licence isključivo za internu procjenu, demonstraciju, izradu prototipa i testiranje Softvera za moguću upotrebu u proizvodima i uslugama Stjecatelja licence ili u vezi s njima; i (b) razumno kopiranje Softvera i uključivanje primjenjivih dijelova Softvera u programe Stjecatelja licence, u svakom slučaju isključivo u skladu sa i u svrhu iz gornje klauzule (a) (a svaki dio Softvera spojen s drugim programom i dalje podliježe ovom Ugovoru).

### <a name="62-limitations-of-license"></a>6.2. Ograničenja licence

Zadržavamo sva druga prava na takav Softver. Ne smijete rastaviti, dekompilirati ili vršiti obrnuti inženjering bilo kojeg takvog Softvera uključenog u Usluge, osim i samo u mjeri u kojoj zakon izričito dopušta ovu aktivnost. Bez obzira na ova ograničenja, možete (a) uključiti primjenjive binarne dijelove Softvera u programe Stjecatelja licence, samo kako je predviđeno dokumentacijom; ili (b) stvoriti prilagođene događaje tijekom upotrebe Softvera od strane Stjecatelja licence. 

Softver podliježe zakonima i propisima o izvozu Sjedinjenih Država. Morate se pridržavati svih domaćih i međunarodnih zakona i propisa o izvozu koji se primjenjuju na Softver. Ti zakoni uključuju ograničenja na odredišta, krajnje korisnike i krajnju upotrebu. Za dodatne informacije pogledajte https://aka.ms/exporting. 

Ako vas ne obavijestimo drugačije, vaša licenca za korištenje Softvera koji smo ponudili kao dio Usluga završit će kada završi vaše pravo na korištenje Usluga i morate odmah deinstalirati Softver. U tom trenutku možemo onemogućiti Softver.

## <a name="7-feedback"></a>7. POVRATNE INFORMACIJE

Ako tvrtki Microsoft pružite povratne informacije o Uslugama, dajete joj pravo na korištenje, dijeljenje i komercijalizaciju vaših povratnih informacija na bilo koji način i u bilo koju svrhu bez naknade. Trećim stranama također bez naknade dajete sva prava intelektualnog vlasništva potrebna za korištenje njihovih proizvoda, tehnologija i usluga ili povezivanje s bilo kojim određenim dijelovima Microsoftovog softvera ili usluge koji uključuju povratne informacije. Nećete davati povratne informacije koje podliježu licenci koja zahtijeva da Microsoft licencira svoj softver ili dokumentaciju trećim stranama jer Microsoft uključuje vaše povratne informacije u njih. Ta prava opstaju nakon isteka ili raskida ovog ugovora.

## <a name="8-publicity"></a>8. PUBLICITET

U vezi s Uslugama, Microsoft može stvarati dokumentaciju, filmove, fotografije, preporuke, citate ili druge snimke ili materijale ("Promidžbeni materijal"). Sav Promidžbeni materijal bit će unaprijed utvrđen i uzajamno dogovoren, a sljedeće će se odredbe primjenjivati samo u onoj mjeri u kojoj se složimo o određenom Promidžbenom materijalu.

### <a name="81-rights"></a>8.1. Prava

Tvrtki Microsoft dajete neisključivo pravo na upotrebu vašeg imena, zaštitnih znakova i znakova usluge i logotipa ("Zaštitni znakovi") u takvom Promidžbenom materijalu.

### <a name="82-approvals"></a>8.2. Odobrenja

Imat ćete pravo odobriti, prije prve upotrebe tvrtke Microsoft, bilo koji Promidžbeni materijal koji uključuje Zaštitne znakove ili Ime i sličnost. Odmah ćete ih pregledati i odobriti ili odbiti (takvo odobrenje ne može biti nerazumno uskraćeno) u roku od pet radnih dana od primitka. Ako se ne odgovori u roku od pet dana, to se smatra odobrenjem. Isključivo ste odgovorni za to da tvrtki Microsoft skrenete pozornost na bilo kakve činjenične pogreške ili da svoje Povjerljive podatke uklonite iz Promidžbenog materijala.

## <a name="9-disclaimer-of-warranties"></a>9. ODRICANJE ODGOVORNOSTI U POGLEDU JAMSTVA

USLUGE I USLUGE PODRŠKE (AKO IH IMA) NUDIMO „KAKVE JESU”, „SA SVIM POGREŠKAMA” I „OVISNO O DOSTUPNOSTI”. SNOSITE SAV RIZIK KORIŠTENJA. MICROSOFT NE DAJE IZRIČITA JAMSTVA ILI UVJETE U VEZI S USLUGAMA ILI USLUGAMA PODRŠKE (AKO IH IMA). U MJERI DOZVOLJENOJ PO LOKALNIM ZAKONIMA, MICROSOFT ISKLJUČUJE BILO KOJA PODRAZUMIJEVANA JAMSTVA ILI UVJETE, UKLJUČUJUĆI PRODAJNOST, POGODNOST ZA ODREĐENU SVRHU I NEPOSTOJANJE POVREDE. PRIHVAĆATE DA RAČUNALNI I TELEKOMUNIKACIJSKI SUSTAVI NISU BEZ POGREŠKI I DA MOŽE DOĆI DO POVREMENIH PREKIDA. MICROSOFT NE JAMČI DA ĆE USLUGE BITI BEZ PREKIDA, NA VRIJEME, SIGURNE ILI BEZ POGREŠKI ILI DA NEĆE DOĆI DO GUBITKA PODATAKA.

## <a name="10-limitation-of-liability"></a>10. OGRANIČENJE ODGOVORNOSTI

MICROSOFT NEĆE NI U KOM SLUČAJU I U MAKSIMALNOM OBIMU DOZVOLJENOM ZAKONOM ODGOVARATI NI ZA KAKVU POSREDNU, SLUČAJNU, POSLJEDIČNU, KAZNENU, POSEBNU ILI PRIMJERNU ŠTETU KOJA PROIZAĐE IZ OVOG UGOVORA ILI NJEGOVOG ISPUNJAVANJA ILI SE ODNOSI NA NJEGA. OVO ISKLJUČENJE ĆE SE PRIMJENJIVATI BEZ OBZIRA NA PRAVNU TEORIJU NA KOJOJ SE TEMELJI BILO KAKVO POTRAŽIVANJE ZA TAKVU ŠTETU, BEZ OBZIRA DA LI JE MICROSOFT OBAVIJEŠTEN O MOGUĆNOSTI TAKVE ŠTETE, DA LI JE TAKVU ŠTETU BILO MOGUĆE RAZUMNO PREDVIDJETI I DA LI JE PRIMJENA ISKLJUČENJA DOVELA DO NEUSPJEHA BILO KAKVOG POPRAVKA U NJEGOVOJ OSNOVNOJ SVRSI. UKUPNA ODGOVORNOST TVRTKE MICROSOFT ZA SVA POTRAŽIVANJA U VEZI S OVIM UGOVOROM NEĆE PREMAŠITI $5,00. OVA SE GRANICA PRIMJENJUJE BEZ OBZIRA DA LI JE POTRAŽIVANJE U UGOVORU, DELIKTU ILI NEGDJE DRUGO.

## <a name="11-term-termination"></a>11. ROK; PRESTANAK

### <a name="111-term"></a>11.1. Pojam

Ovaj Ugovor stupa na snagu na datum kada prvi put pristanete na njega. Ovaj Ugovor zamjenjuje svaki prethodni ugovor prema kojem ste koristili Dynamics 365 Product Insights ili bilo koju preteču usluga. Ovaj će se Ugovor raskinuti ranijeg (i) datuma prve dostupnosti komercijalnog izdanja Usluga (ako ikad) ili (ii) datuma kada vam Microsoft pošalje obavijest o raskidu. Microsoft može obustaviti ili otkazati vašu upotrebu i pristup svim ili bilo kojem dijelu Usluga ili raskinuti ovaj Ugovor u bilo kojem trenutku iz bilo kojeg razloga i prema vlastitom nahođenju.

### <a name="112-effect-of-termination"></a>11.2. Učinak raskida

Nakon otkazivanja, obustave ili bilo kojeg raskida, odmah prestaje vaše pravo na korištenje Usluga i morate ukloniti Korisničke podatke i aplikacije iz Usluga. Nakon bilo kojeg raskida ovog Ugovora, sva druga prava koja su vam dodijeljena ovim Ugovorom također će automatski prestati.  

## <a name="12-miscellaneous"></a>12. RAZNO

### <a name="121-applicable-law-and-jurisdiction"></a>12.1. Mjerodavno pravo i nadležnost

Ovaj je Ugovor uređen prema zakonima države Washington. Ako postoji federalna nadležnost, stranke pristaju na isključivu nadležnost i mjesto održavanja na federalnim sudovima u okrugu King u državi Washington. Ako ne, stranke pristaju na isključivu nadležnost i mjesto održavanja u Vrhovnom sudu u okrugu King u državi Washington. 

### <a name="122-severability"></a>12.2. Izdvojivost

Ako bilo koji nadležni sud utvrdi da je bilo koja odredba ovog Ugovora nezakonita, nevaljana ili neprovediva, preostale odredbe ostaju u punoj snazi i učinku. 

### <a name="123-no-assignment"></a>12.3. Bez dodjele

Stjecatelj licence ne može dodijeliti ovaj Ugovor, niti bilo koja prava ili dužnosti iz njega, izravno ili neizravno (npr. spajanjem, konsolidacijom, reorganizacijom ili prijenosom nadzora), na temelju ugovora, zakona ili na bilo koji drugi način, osim uz Microsoftov izričit pismeni pristanak. 

### <a name="124-entire-agreement"></a>12.4. Cijeli ugovor
 
Ovaj Ugovor predstavlja cjelokupni ugovor između strana u odnosu na njegov predmet i zamjenjuje sve prethodne i istodobne komunikacije (uključujući sve pismene ili usmene ugovore, zastupanja ili sporazume) u vezi s tim predmetom. Svaka se strana neopozivo i bezuvjetno odriče bilo kojeg prava koje može imati na naknadu štete i/ili na poništavanje ovog Ugovora zbog kršenja bilo kojeg jamstva koje nije sadržano u ovom Ugovoru, ili bilo kakvog lažnog predstavljanja, bez obzira je li sadržano u ovom Ugovoru, osim ako je takvo lažno predstavljanje izvršeno nezakonito. Ništa u ovoj klauzuli neće isključiti odgovornost za lažno predstavljanje.


[!INCLUDE[footer-include](../includes/footer-banner.md)]
